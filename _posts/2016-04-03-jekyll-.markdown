---
layout: post
title:  "آموزش جکلیل (قسمت اول)"
date: 2016-04-03
categories: jekyll edu
image-id: jekyll-0
---


شاید تا چند سال پیش داشتن سایت فقط برای سازمان ها و شرکت ها ضروری به نظر می رسید ولی دوره و زمونه عوض شده و هر کسی دوست داره در این دهکده جهانی به ایفا نقش بپردازد.
افراد بسیاری را می شناسم که دوست دارند که مطالبی را که برای خودشان جالب است را با دیگران به اشتراک بگذارند ولی به خاطر هزینه زیاد سرور و طراحی سایت از این کار صرف نظر می کنند.
اگر شما هم جزو این افراد هستید و یک ری معلومات پایه کامپیوتر دارید من به شما چکیل رو پیشنهاد می کنم.

Jekyll یک نرم افزار سایت ساز است که تمامی صفحات شما را به شکل استاتیک ایجاد می‌کند. ساختاری بسیار ساده دارد و شما برای نوشتن پست هیچ احتیاجی به ادیتور خاص و یا لاگین کردن در صفحه ای خاص ندارید. تنها کاری که باید انجام بدهید این است که متن خود را با فرمت markdown داخل یک فایل با پسوند md یا markdown ذخیره کنید و آن را در پوشه _post قرار دهید. Jekyll این پوشه را شناسایی کرده و محتوای داخل آن را می‌شناسد و پستی را برای شما با استفاده از همان فایل ایجاد می‌کند.

با استفاده از Jekyll چند مشکل برای من برطرف شد. اول اینکه دیگر نیازی به هاست ندارم و با صرف هزینه ثبت یک دومین ir و اتصال آن به صفحات گیت از طریق سرویس های مدیریت DNS رایگان مثل namecheap.com می‌توانم تمامی فایل‌های استاتیک خود را با هر حجمی روی سرورهای گیت‌ هاب قرار دهم. سرورهای گیت هاب سرعت فوق‌العاده‌ای دارند و مطمئنا از هر server ای که شما در ایران در اختیار دارید٬ سریعتر و مطمئن‌تراند. دوم اینکه قالب جکیل کاملا HTML و CSS و JS است و شما برای ساخت بلاگ حتی یک خط کدنویسی server-side انجام نمی‌دهید. البته می‌دانم که وردپرس CMS بسیار مناسب و راحتی است و زحمت ترجمه و پشیبانی‌اش را نیز دوستان به دوش می‌کشند ولی واقعا برای اغلب بلاگ‌های موجود وردپرس بیش از حد قوی و بزرگ است. در حال حاضر بلاگ‌هایی داریم که بعد از ۵ سال فعالیت٬ مجموع پست‌هایشان به ۵۰۰ پست نرسیده. واقعا این بلاگ‌ها اینقدر بزرگ نیستند که بخواهند از سیستمی مثل وردپرس استفاده کنند و خیلی راحت می‌شود از سیستم‌های ساده تر برای راه‌اندازیشان استفاده کرد. بلاگ من هم از این دست بلاگ‌های کم پست محسوب می‌شود. به همین خاطر جکیل را انتخاب کردم.

مزایای جکیل این موارد است:

*سرعت بالاتر به خاطر استاتیک بودن صفحات
*ساختار ساده تر
*راه اندازی ساده تر برای کسانی که به HTML و CSS تسلط دارند.
*امنیت بیشتر به خاطر دارا نبودن بخش back-end و نبود دیتابیس

البته معایبی هم دارد:

از دست دادن تمامی قابلیت‌هایی که از طریق پردازش server-side ممکن بود مثل بخش کامنت و فرم تماس و قابلیت جستجو در سایت

جدید بودن و در دسترس نبودن پلاگین های فراوان مثل وردپرس

سخت بودن برای کسانی که به HTML, CSS مسلط نیستند.

من در پست های بعدی سعی می کنم راهنمای کامل نصب و راه اندازی جکیل رو آموزش بدم.

در این مقاله از سایت زیر هم استفاده شده است:

[front-end.ir](http://front-end.ir)

مطالب پیشنهادی:

[آموزش جکلیل (قسمت اول)](http://hot-ice.ir/jekyll/edu/2016/04/03/jekyll.html)

[آموزش جکلیل (قسمت دوم)](http://hot-ice.ir/jekyll/update/2016/04/02/jekyll-part-1.html)

[آموزش جکلیل (قسمت سوم)](http://hot-ice.ir/jekyll/edu/2016/04/01/jekyll-part-2.html)

[آموزش جکلیل (قسمت چهارم)](http://hot-ice.ir/jekyll/update/2016/03/28/jekyll-part-3.html)

[آموزش جکلیل (قسمت پنجم)](http://hot-ice.ir/jekyll/edu/2016/03/01/jekyll-part-4.html)


